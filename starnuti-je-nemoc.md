# Stárnutí je nemoc

Podle výzkumu renomovaného vědce Aubrey de Greye (Cambridge) není stárnutí nevyhnutelná skutečnost života, ale 7 kategorií nemocí, které lze pokročilou technologií léčit. Přesto se svět brání zařazení těchto 7 nemocí ze stárnutí mezi odbornou veřejností uznané nemoci. V důsledku je výzkum pomalý a vývoj řešení prakticky neexistující. I přesto se podařilo sehnat přes 15 milionu dolarů na výzkum Aubrey de Greye a SENS foundation, kterou založil. Jeho přístup má potenciál; předpovídá, že lidé by mohli přestat stárnout již v roce 2050.

Lobbisté v USA i EU prokazatelně bojují proti každému pokusu řešit některé témata medicíny, pravděpodobně kvůli hrozbě krachu jejich zaměstnavatelů. Tito lobbisté a jejich zaměstnavatelé své zdroje odvozují především ze zdravotních a úrazových pojištění, farmaceutického průmyslu, biomedicínských technologií a poskytování zdravotních a lékařských služeb.

Konec stárnutí a přirozené smrti je složitý sociální problém, se kterým se ale dříve či později musíme vypořádat. Příliš řešení nám ani nezbývá, svazují nás hodnoty humanismu.

Penzijní systém přestane existovat - ve světě, kde lidé důchodového věku jsou na tom ve všech ohledech fyzicky lépe, než naprostá většina dnešní populace, nejsou nemohoucí a neumírají, je neudržitelný, a nedává smysl. Problém je, že velká část současného globálního finančního systému je různými způsoby navázána na penzijní systémy, což je důvod k obavám, a tuto situaci je třeba okamžitě řešit a začít aktivně měnit.

Lidé získají možnost plánovat investice na dlouhá desetiletí až staletí dopředu, což má sice potenciál obecně snížit průměrný výnos, tento efekt by ale s civilizační expanzí měl být zanedbatelný. Nezastavitelný neustálý příliv lidí na trh vytvoří potřebu nezastavitelného přísunu zdrojů, proto by robotická těžba asteroidů, potřebná infrastruktura a návazný průmysl měly být jedny z hlavních priorit lidské společnosti.

Země, na kterou je zároveň nutné pohlížet jakožto na unikátní přírodní památku, nám nepochybně přestane stačit, proto musíme stavět vesmírné stanice ve formě rotujících cylindrů, které jsou optimální forma vesmírné stanice pro trvalé osídlení lidmi. 
