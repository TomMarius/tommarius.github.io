# Stárnutí je nemoc

Podle výzkumu skvělého a renomovaného vědce Aubrey de Greye není stárnutí a smrt stářím nevyhnutelné, ale nemoc, kterou lze pokročilou technologií léčit. Přesto se svět brání zařazení 7 nemocí ze stárnutí mezi odbornou veřejností uznané nemoci. V důsledku je výzkum pomalý a vývoj řešení prakticky neexistující.

## Konec přirozené smrti není konec světa

Konec stárnutí a přirozené smrti je složitý sociální problém, se kterým se ale dříve či později musíme vypořádat. Moc řešení nám ani nezbývá, svazují nás hodnoty humanismu.

Penzijní systém zjevně přestane existovat - ve světě, kde lidé důchodového věku jsou na tom ve všech ohledech fyzicky lépe, než většina dnešních lidí, je neudržitelný, a nedává smysl. Lidé naopak získají možnost plánovat investice na dlouhé desetiletí až staletí dopředu, což má potenciál obecně snížit průměrný výnos.

Nezastavitelný neustálý příliv nových lidí na trh vytvoří potřebu nezastavitelného přísunu zdrojů, *robotická těžba asteroidů* by tedy měla být pro lidskou společnost prioritou.
