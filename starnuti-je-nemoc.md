# Stárnutí je nemoc

Podle výzkumu skvělého a renomovaného vědce Aubrey de Greye není stárnutí nevyhnutelná skutečnost života, ale 7 kategorií nemocí, které lze pokročilou technologií léčit. Přesto se svět brání zařazení těchto 7 nemocí ze stárnutí mezi odbornou veřejností uznané nemoci. V důsledku je výzkum pomalý a vývoj řešení prakticky neexistující. I přesto se podařilo sehnat přes 15 milionu dolarů na výzkum Aubrey de Greye a SENS foundation, kterou založil. Jeho přístup má potenciál; předpovídá, že lidé by mohli přestat stárnout již v roce 2050, a co víc, během krátké doby by staří lidé znovu omládli.

Lobbisté v USA i EU prokazatelně bojují proti každému pokusu řešit některé témata medicíny, pravděpodobně kvůli hrozbě konce jejich zaměstnavatelů. Tito lobbisté a jejich zaměstnavatelé své zdroje odvozují především ze zdravotních a úrazových pojištění, farmaceutického průmyslu, medicínských technologií.

Konec stárnutí a přirozené smrti je složitý sociální problém, se kterým se ale dříve či později musíme vypořádat. Příliš řešení nám ani nezbývá, svazují nás hodnoty humanismu.

Penzijní systém přestane existovat - ve světě, kde lidé důchodového věku jsou na tom ve všech ohledech fyzicky lépe, než naprostá většina dnešních lidí, nejsou nemohoucí a neumírají, je neudržitelný, a nedává smysl. Problém je, že velká část současného globálního finančního systému je různými způsoby navázána na penzijní systémy, což je důvod k obavám, a z tuto situaci je třeba okamžitě řešit.

Lidé naopak získají možnost plánovat investice na dlouhé desetiletí až staletí dopředu, což má potenciál obecně snížit průměrný výnos. Nezastavitelný neustálý příliv lidí na trh vytvoří potřebu nezastavitelného přísunu zdrojů, *robotická těžba asteroidů*, potřebná infrastruktura a návazný průmysl by tedy měly tvořit priority lidské společnosti.

Země, na kterou je zároveň nutné pohlížet jakožto na unikátní přírodní památku, nám nepochybně přestane stačit, proto musíme stavět vesmírné stanice ve formě rotujících cylindrů, které jsou optimální forma vesmírné stanice pro trvalé osídlení lidmi. 
