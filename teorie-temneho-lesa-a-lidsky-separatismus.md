# Teorie temného lesa a lidský separatismus

[Teorie temného lesa](https://marius.blog/uvod-do-teorie-temneho-lesa) mluví o vztazích civilizací na kosmickém měřítku. Jedním z klíčových argumentů teorie temného lesa je, že všechny civilizace jsou v důsledku vzdálenosti nuceny k stejnému chování - rychlé expanzi a okamžitému zneškodnění či zničení všech ostatních civilizací.

Pokud by se z lidské společnosti odštěpila skupina lidí dostatečně velká a vybavená k založení nezávislé civilizace, pro lidstvo na kosmickém měřítku představuje tutéž hrozbu, jako mimozemská civilizace; riziko je navíc vyšší v důsledku znalosti citlivých detailů o Sluneční soustavě, Zemi a lidech.

*Lidský separatismus*, únik z lidské společnosti a civilizace s úmyslem založit jinou nezávislou civilizaci, musí být celospolečensky považovaný za odpudivý, a trestán jako nejničivější útok na lidstvo. Nekontrolovatelné kolonizační a generační vesmírné lodě musí být zastaveny a zneškodněny nebo zničeny, zrovna tak neodpovídající kolonie.

*Základní směrnicí* lidstva se zcela jistě stane absolutní a nejpřísnější zákaz zanechání libovolného biologického materiálu kdekoliv ve vesmíru.
